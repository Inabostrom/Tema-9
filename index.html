<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<link rel="stylesheet" href="style.css">
<title>Tema-9</title>
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Roboto:wght@100;300;700&display=swap" rel="stylesheet">

</head>
<body>
<article>
 <header class="main-header">
    <h1>Ingen vei tilbake</h1>
 </header>   


<main class="container">

 <section class="subheading">
<p class="ingress">Sigfrid Hernes ble valgt som utstiller da Alstahaug Kunstforening markerte sine 40 år denne høsten. Hun er opprinnelig fra Voss, men har bodd i Alta siden 1994, samme år som hun avsluttet studier ved Statens Kunstakademi.</p>
<p class="byline">Tekst av Sten Nilsen</p>
 </section>

<section class="gallery">
<img src="" alt="">
</section>

<section class="article-body">
<b>Jeg regner med at arbeidene har beveget seg og utviklet seg fra den tiden du startet, og frem til det du viser i dag? Hvor startet det hele, og hvilket ståsted opplever du at kunstnerskapet ditt har nå?</b>
<p>Det er ikke lett å gi et kort svar på det. Mine første kunstarbeider, slik jeg ser det, var noen autonome tegninger av rare figurer. I disse prosessene fikk jeg kontakt med skapende krefter inni meg, eller sagt på en annen måte: Jeg fikk kontakt med poesien i meg. Dette har fulgt meg siden, på den måten at det er først når jeg har denne poesien overfor en ide, at jeg går for å gjøre prosjektet. 

    Min egentlige debutantutstilling hadde jeg på Alta Museum i 1998. Den bestod av små blyant- tegninger og store kull og sort-krittegninger av utsnitt hentet fra filmer i mønster, inspirert av tv/dataskjerm. Tittelen var Point of no return, Ingen vei tilbake. Arbeidene refererer til ulike hendelser som skjer og som ikke kan gjøres om etterpå og som endrer fremtiden. Så også med tv og dataskjerm. Jeg vokste opp med radio. Først i syvårsalderen opp- levde jeg tv for første gang. Nå for tiden bruker jeg store deler av mitt liv fremfor dataskjermen. 
    
    Mine foreldre lærte oss barna å være i naturen og gå turer i fjellet. Det har jeg fortsatt med hele livet, uansett hvor jeg har bodd. Først i Finnmark begynte jeg å dokumentere steder jeg gikk eller befant meg på, i kunstarbeid. I begynnelsen mente jeg at jeg gjorde det fordi naturen her er så tiltalende, et slags drømmeland. Men etter hvert har jeg kommet frem til at det å være i landskap uten andre mennesker, er minst like viktig. Det er få mennesker i Finnmark sett i forhold til arealet som utgjør dette fylket. Alenetid er behagelig og forskjellig fra å være i nær- heten av andre. Jeg tror vi påvirker hverandres tanker uten at vi nødvendigvis snakker sammen. Det å være mange mil fra andre mennesker på alle kanter, uten mobildekning, gir en helt spesiell tilværelse. </p>
</section>

</article>
</main>

</body>
</html>